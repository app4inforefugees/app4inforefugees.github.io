# App4InfoRefugees
## Explicació
### Context
Moltes de les persones que arriben a les costes espanyoles busquen un futur millor a Europa. Però també n’hi ha que, tot i buscar __un futur millor__, fugen dels seus llocs d’origen o residència perquè tenen por de ser perseguides i de patir __violència física o psíquica__, ja sigui per la seves opinions polítiques, orientació sexual, pràctiques religioses... \
Altres fugen dels seus llocs d’origen perquè són o poden ser víctimes de __violència de gènere__. Hi ha moltes circumstàncies que, potencialment, permeten que una persona sol·liciti __refugi__ en un país. I hi ha moltes persones que desconeixen aquesta possibilitat. \
D’altra banda, professionals de l’educació social, el treball social... que estan en contacte amb persones que arriben a Europa no sempre tenen coneixements sobre __asil__. Disposar d’una eina per conèixer què és l’asil i quins són els principals elements per a que algú el sol·liciti pot promoure que més persones que ho necessiten puguin accedir a aquest __mecanisme de protecció__.

### El Repte
_App4InfoRefugees_ és planteja un repte molt concret: ___promoure l’accés a persones refugiades de la informació sobre asil__ un cop arriben a Espanya. \
L’objectiu és crear una __aplicació per a mòbil__ que permeti que personal d’ONGs (educadors/es socials, treballadors/es socials, educadors/es de carrer, etc.), en contacte amb persones que arriben al territori espanyol, puguin obtenir informació sobre què és l’asil i identificar-ne elements clau en les històries de les persones amb qui treballen. Aquests elements clau estaran relacionats amb les causes que permeten sol·licitar asil a Espanya. En els casos identificats, es busca que l’app també indiqui als professionals de les ONG, aquelles entitats que poden assessorar a les persones migrants i refugiades i el seu contacte. 

### Col·laboradors
La _hackathon App4InfoRefugees_ està promoguda per la __Facultat de Matemàtiques i Informàtica de la UB__ i la __Fundació Solidaritat UB__, en el marc del conveni de col·laboració amb l'__Ajuntament de Barcelona__ _“Potenciant sinèrgies per afrontar els reptes per a la justícia global des de la universitat: educació, recerca i acció”_.  


## Horaris i format
La _hackathon_ serà __semipresencial__.
* __Començarà el divendres 25 de juny__, a les 10:00 comença la _Hackathon_ amb la __presentació de l'activitat^__ __presencialment__ des de la facultat de matemàtiques i informàtica de la UB, amb opció a assistir-hi virtualment. Es cedeixen espais de la facultat als grups per a que hi puguin treballar després de la presentació fins a l'hora en que es tanca la facultat.
* __Dissabte 26 i diumenge 27__, continua la hackathon, els canals de comunicació establerts estan oberts. No hi ha cap activitat programada.
* __Dilluns 28 a les 17:00__ es presenten les propostes i a les __18:00__ hi ha l'entrega de premis.
La _hackathon_ començarà el __divendres 25 de juny__ i acabarà el __dilluns 28 de juny__.

^Es presentaran els experts, tant tècnics com de contingut, i els canals amb els que us podreu comunicar amb ells. Hi haurà una xerrada que aprofundirà en la situació en la que es troben les ONG i en la seva experiència de camp. 

## Premis
El premi serà un xec de __500 euros per gastar a Amazon__ per a l'equip guanyador.


## Equips
Els equips hauran de ser de __fins a 4 persones__. 
Si no tens equip ets pots inscriure individualment i t'assignarem a un equip.

## Inscripcions
__Fins al dia 22 de juny__ al següent formulari: https://forms.gle/qgHSN1Uc1mD818kY8 \
Les inscripcions amb antelació seran molt apreciades.

### Contacte
Si teniu qualsevol dubte poseu-vos en contacte amb:
* Eloi Puertas - _epuertas@ub.edu_
* Albert Catalán - _ac.tatjer@gmail.com_
